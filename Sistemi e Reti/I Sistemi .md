# I Sistemi

**I sistemi possono essere classificati secondo diverse categorie:**

- Naturali, artificiali e misti: i sistemi naturali esistono in natura senza intervento umano, quelli artificiali sono creati dall'uomo e quelli misti combinano elementi di entrambi.
- Sistemi discreti e continui:

- Discreto: si tratta di un sistema in cui il tempo è suddiviso in intervalli, senza valori intermedi tra un istante e il successivo. È tipico dei sistemi che utilizzano un orologio per la scansione temporale.

- Continuo: un sistema continuo evolve in modo fluido, sia nel tempo che nelle sollecitazioni o input ricevuti.

- Sistemi propri e impropri:

- Proprio: l'uscita del sistema dipende dallo stato corrente, non dall'ingresso immediato.

- Improprio: l'ingresso può influenzare l'uscita del sistema nello stesso istante in cui viene immesso.

**Modellazione dei sistemi (Capitolo 2)**

- Modelli: servono a semplificare lo studio di un sistema, concentrandosi sugli elementi più rilevanti e tralasciando i dettagli superflui che complicherebbero inutilmente l'analisi. Attraverso i modelli è possibile effettuare simulazioni del sistema originale.
- Tipi di simulazione:

- Simulazione predittiva: conoscendo lo storico del sistema, si possono prevedere i valori futuri delle uscite

- Simulazione descrittiva: si valuta il comportamento del sistema sottoponendolo a sollecitazioni prestabilite.

- Simulazione strutturale: utilizzata durante la progettazione, per ottimizzare la struttura del sistema agendo su un modello parametrico.

**Modelli fisici**

- Si dividono in:

- Modelli iconici: sono riproduzioni proporzionali che mantengono le stesse caratteristiche fisiche del sistema reale.

- Modelli analogici: mantengono le relazioni tra gli elementi del sistema originale, ma usano grandezze fisiche diverse.

**MODELLI GRAFICI**

- Sono rappresentazioni su carta, con specifici simboli, del sistema in esame. Esistono due tipi principali di modelli grafici:

- Tabelle di transizione e tabelle di trasformazione.

Modelli matematici

- Sono espressioni algebriche che descrivono le caratteristiche del sistema usando variabili e simboli.

**Modelli logici**

- Rappresentano i cambiamenti all'interno di un sistema senza necessariamente specificarne l'aspetto fisico. Possono essere espressi attraverso algoritmi o diagrammi di flusso e simulano il comportamento del sistema seguendo regole logiche e funzionali.